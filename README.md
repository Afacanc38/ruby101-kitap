# Ruby 101 Kitabı

[![Build Status](https://www.gitbook.io/button/status/book/vigo/ruby-101)](https://www.gitbook.io/book/vigo/ruby-101/activity)

## Önsöz

Kitap yazman hep hayalini kurduğum birşeydi. Hem kendi işime yarayacak hem de başkalarının işini görecek bir kitap olmalıydı. Aslında 1 sene önce bu işe soyundum ama bir türlü fırsat bulamadım.

Kafamda kabaca planlar yaptım hep ama son noktayı bir türlü koyamadım. [Gitbook.io](http://gitbook.io) bu konuda çok işime yaradı. Hem beni fişekledi hem de [GitHub](http://github.com) ile kolay entegre olması kendimi organize etmem açısından çok rahat oldu.

Hep [O'Reilly](http://www.oreilly.com/)'nin **Pocket** yani cep kitaplarına bayışmışımdır. Hem boyut itibariyle hem de içerik anlamında. Sürekli yanınızda taşıyabileceğiniz, içinde konusuyla ilgili herşeyin kompakt bir şekilde bulunduğu kaynak.

***
break
***

Özellikle pek çok şeyi olduğu gibi İngilizce olarak kullanmak istedim. Tabiki Türçe anlamını da yazdım fakat, genel olarak kullandığım terminoloji Ruby ve yazılım geliştirme terminolojisi.

Örneğin **Constant** dediğimde bunun ne anlama geldiğini anlamış olmanız gerekiyor. Ya da **Instance** dediğimde bunun sınıftan türemiş bir alt nesne olduğunu anlamanız gerekiyor.

Yazılım dünyası ne yazıkki İngilizce ve tüm kaynaklar da İngilizce. Bu bakımdan orijinal kelimeleri ve terminolojiyi öğrenmemiz, bilmemiz şart :)

