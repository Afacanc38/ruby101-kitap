# Ruby Hakkında

1990'lı yılların başlarında (1995) **Yukuhiro "Matz" Matsumoto** tarafından geliştirilen Ruby, günümüzde en çok kullanılan [açık-kaynak](https://github.com/ruby/ruby) yazılımların başında geliyor.

> Üretkenlik (az kod, çok iş) ve basitliğe odaklı, dinamik, açık-kaynak programlama dili. Okuması ve yazması kolay, anlaşılabilir nitelikte!

Dilin en büyük esin kaynakları tabiiki yine varolan diller. Bunlar; Perl, Smalltalk, Eiffel, Ada ve Lisp dilleri.

İlk stabil sürümü 1995'de yayınlanan Ruby'nin geliştiricilerin tam anlamıyla dikkatini çekmesi **2006** yılına kadar sürdü. Keza ilk versiyonları gerçekten çok yavaş ve sıkıntılıydı.

Ruby en büyük patlamasını [Ruby on Rails](http://rubyonrails.org/) framework'ü ile yaptı. Danimarkalı yazılımcı [@dhh](http://twitter.com/dhh)'in (_David Heinemeier Hansson_) yayınladığı bu framework ne yazıkki Ruby dilinin önüne bile geçti.

Kitabı yazdığım an itibariyle (_13 Temmuz 2014, Pazar_) Ruby'nin en son sürümü `2.1.2` (Stabil sürüm)

Ruby'nin en önemli özelliği herşeyin bir nesne yani **Object** olmasıdır. Nesneyi bir tür paket / kutu gibi düşünebilirsiniz. Doğal olarak Object olan bir şeyin, action'ları method'ları olur.
