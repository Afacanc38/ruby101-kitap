# Yazar Hakkında

1972’de İstanbul’da doğdum. Rahmetli anne-annem’in satın aldığı [Commodore 16][link-C16] ile bilgisayarı hayatımı değiştirdi.

Uzun yıllar [Commodore 64](http://en.wikipedia.org/wiki/Commodore_64) ve [Amiga](http://en.wikipedia.org/wiki/Amiga) kullandım. İnternetin, Google'ın ve Stackoverflow'un olmadığı bir dünyada [Assembly](http://en.wikipedia.org/wiki/Assembly_language) dili ile **code** yazdım.

1990'ların başında, televizyonlarda fırtına gibi esen [Dinozorus](https://github.com/vigo/dinozorus), Küp Küp, Sokak Dövüşcüsü gibi oyunları Amiga platformunda kodlamıştım.

1997'nin ortalarına kadar Amiga ile devam ettim. 1998-2007 arasında Windows / PC kullanmak zorunda kaldım. [Asp 3.0](http://en.wikipedia.org/wiki/Active_Server_Pages) ile başlayan web programlama maceram, sırasıyla **JavaScript**, **Php**, **Perl**, **Python** ve son olarak **Ruby** ile devam etmekte.

Uzun yıllar [İstanbul Bilgi Üniversitesi](http://bilgi.edu.tr)'nde çalıştıktan sonra 2013'te [webBox.io](http://webbox.io) şirketini kurdum. [Kod.io 2013](http://kod.io), [Kod.io 2014](http://linz.kod.io), [Codefront.io](http://codefront.io), [Jsist 2014](http://jsist.org) gibi konferanslar düzenledik. [Failconf](http://failconf.io), [Hack-ing](http://hack-ing.io) gibi organizasyonlar ve çeşitli meetup'lar yaptık.

2003 yılında evlendim, 2011'de dünyanın en güzel hediyesini verdi eşim. Kızım **Ezel** dünyaya geldi! Bazen beraber Amiga'da oyun oynuyoruz :)

Halen, büyük bir heyecanla, **Amiga** ve **Commodore 64** makine dili programlama ile uğraşıyorum. Sizlere de tavsiye ederim :)

[link-C16]: http://en.wikipedia.org/wiki/Commodore_16