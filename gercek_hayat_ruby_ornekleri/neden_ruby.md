# Neden Ruby?

Yazılım hayatıma [Commodore 16](http://en.wikipedia.org/wiki/Commodore_16) BASIC dili ile başladım. Daha sonra [Commodore 64](http://en.wikipedia.org/wiki/Commodore_64)'e geçtim, Assembly (Makine Dili), daha sonra da [Amiga](http://en.wikipedia.org/wiki/Amiga)'da da Assembly'ye devam ettim. Bir gün geldi ve makine dili çöp oldu :) Teknoloji değişti :)

90'lı yıllarda [Windows](http://en.wikipedia.org/wiki/Microsoft_Windows) ve [ASP](http://en.wikipedia.org/wiki/Active_Server_Pages) diliyle tanıştım. ASP'nin ilk günleri, [VBScript](http://en.wikipedia.org/wiki/VBScript) :) Uzunca bir süre ASP ile yola devam ettikten sonra [PHP](http://en.wikipedia.org/wiki/PHP) ile tanıştım ve "oooh be DÜNYA varmış" dedim.

PHP ile hatırı sayılır pek çok proje yaptım. Daha sonra, sevgili kardeşim [Fırat Can Başarır](https://twitter.com/firat)'ın yönlendirmesiyle [Python](http://en.wikipedia.org/wiki/Python_(programming_language)) ve [Django](http://en.wikipedia.org/wiki/Django_(web_framework)) ile tanıştım. Özellikle web development işleriyle uğraşan biri, PHP'den sonra Python ve Django'yu görünce hakikatten aklı duruyor!

Özellikle Django ile birlikte gelen **Admin Panel** olayı insanın tabiri caizse dibini düşürüyor! Daha sonra anlaşılıyor ki, bu panel, sadece **developer** için. Yani sadece geliştirme amaçlı. İlk anda "ooof, bununla hemen hızlıca işleri çıkartırım" diyorsunuz haklı olarak. Teoride mümkün de.

Ancak büyük bir işe kalkıştığınızda bu Admin Panel kabusunuz oluyor ve işi gücü bırakıp sadece bu paneli **customize** (*yani özelleştirme*) etmekle uğraşıyorsunuz.

Kez Python 2 mi? 3 mü? gibi durumlar da söz konusu. Python 3 neredeyse tamamen farklı. An itibariyle (*30 Kasım 2014*) halen [Django](https://docs.djangoproject.com/en/1.7/topics/python3/) ve [Python3](https://docs.python.org/3/) desteği resmii olarak gelmiş değil.

Bunun dışında Python topluluğu çok ağır hareket ediyor. Yeni çıkan bir servisin modül olarak hazırlanması ya da en son 3 sene önce güncellenmiş, yüzlerce pull-request'in beklediği GitHub projeleri mi istersiniz? Bu konular beni geliştirici olarak zorladı. Amacım hızla işimi düzgün bir şekilde yapıp yoluma devam etmekten başka birşey değil.

wip...